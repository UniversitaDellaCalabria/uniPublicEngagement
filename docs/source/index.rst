.. pe.unical.it - Public Engagement platform documentation master file, created by
   sphinx-quickstart on Thu Mar 27 17:35:26 2025.
   You can adapt this file completely to your liking, but it should at least
   contain the root `toctree` directive.

Gestione e monitoraggio iniziative di Public Engagement
=======================================================

Il Public Engagement (PE) è parte della Terza Missione/valorizzazione delle conoscenze delle Università.

L'ANVUR lo definisce come l'insieme di attività, senza scopo di lucro, con valore educativo, culturale e di sviluppo della società, rivolte a un pubblico non accademico.
La presente piattaforma di gestione e monitoraggio è finalizzata alla ricostruzione delle informazioni relative al numero e alle caratteristiche delle iniziative di PE realizzate da docenti/ricercatori o altro personale accademico dell’Università della Calabria.

Un’attività di PE può essere un’iniziativa istituzionale o personale.

Un’iniziativa di PE istituzionale presenta una o più delle seguenti condizioni:

* è organizzata da Ateneo/Dipartimento/Centro Unical;
* ha ricevuto il Patrocinio di Ateneo/Dipartimento/Centro Unical;
* riporta il logo di Ateneo/Dipartimento/Centro Unical su materiale/canali di comunicazione;
* ha ricevuto un contributo economico di Ateneo/Dipartimento/Centro Unical.

Un'iniziativa di PE ha carattere personale quando è realizzatada uno o più docenti/ricercatori senza coinvolgere esplicitamente il Dipartimento.

Le iniziative di PE a carattere personale possono essere registrate e considerate ai fini del monitoraggio se i docenti/ricercatori:

* partecipano all’iniziativa in qualità di esperti e indicando l’affiliazione all'Unical o a una delle sue strutture su materiale/canali di comunicazione;
* registrano l’iniziativa sulla presente piattaforma.

Inoltre, è fortemente consigliato che l’iniziativa venga è pubblicata sui canali di comunicazione di Ateneo, Dipartimento o Centro.

La piattaforma consente di registrare un’iniziativa:

* in due fasi, una ex ante - prima della data dell’inizio delle attività, potendo richiedere contestualmente il patrocinio della propria struttura o segnalare l’iniziativa ai canali di comunicazione Unical - e una ex post, dopo la conclusione delle attività per inserire le informazioni aggiuntive;
* in una unica fase, dopo la conclusione delle attività, inserendo tutte le informazioni relative all’iniziativa stessa.

In entrambi i casi, l’iniziativa è soggetta a validazione da parte dell’operatore della struttura di riferimento (es. delegato docente o PTA che è referente del Public engagement del dipartimento).

Il monitoraggio delle iniziative di PE è annuale e si conclude il 31 dicembre di ogni anno.
Per qualunque ulteriore informazione o necessità di chiarimento, contattaci all’indirizzo: lio.monitoraggiope@unical.it
Per problemi tecnici relativi alla compilazione, invece, scrivi a: francesco.filicetti@unical.it.

Grazie per la collaborazione!


.. toctree::
   :hidden:
   :maxdepth: 2
   :caption: Guida all'utilizzo

   Privilegi di accesso <guida/index>
   Referente/Incaricato <guida/referente_incaricato>
   Operatore di Struttura <guida/operatore_struttura>
